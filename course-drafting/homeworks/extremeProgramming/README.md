# Ekstreemprogrammeerimine (*extreme programming, XP*)

Ekstreemprogrammeerimine on üks olulisemaid agiilse tarkvaraarenduse raamistikke, mille eesmärk on toota kvaliteetsemat tarkvara ja olla muutuste suhtes adaptiivsem (*Agile Alliance*). Ekstreemprogrammeerimine on väärtuste, põhimõtete ja praktikate kogum ehk inseneritavade kogum, mis keskendub tarkvaraarenduse tehnilistele aspektidele (*Altexsoft, 2021; NimbleWork*). Just see eristab ekstreemprogrammeerimist teistest agiilsetest meetoditest, kuna annab suhteliselt täpsed juhised, kuidas insenerid peaksid töötam (*NimbleWork*).  
  
Ekstreemprogrammeerimist kasutatakse väga erinevate suurustega ettevõtetes ja tööstusharudes üle maailma. Arendajad peavad nende toimingute tegemisel oma võimeid ületama. Sealt pärineb raamistiku pealkirjas sisalduv "exteme" (*Altexsoft, 2021*). Ekstreemprogrammeerimine lühidalt on kõikide heade tavade rakendamine ekstreemses mõõtmes (*NimbleWork*).  
  
Ekstreemprogrammeerimise puhul on rõhuasetus meeskonnatööl. Nii juhid, kliendid kui ka arendajad on koostöömeeskonnas võrdsed partnerid. (*Extreme Programming, 2013*)  

### Ekstreemprogrammeerimist on hea kasutada järgmistel juhtudel: 
- Projekti tarkvaranõuded on dünaamiliselt muutuvad
- Riskantne on seada ajaraame uue tehnoloogia kasutamise tõttu
- Arendustiim on väike ja pidevas koostöös
- Tehnoloogia, mida arendatakse lubab automaattestimist ja funktsionaaltestimist (*Agile Alliance*)

### Ekstreemprogrammeerimise viis põhialust on:
- **Suhtlemine** - Tarkvaraarendus on oma olemuselt meeskonnatöö, mis põhineb suhtlusel info edastamiseks ühelt meeskonnaliikmelt teistele meeskonnaliikmetele. XP rõhutab sobiva suhtluse olulisust.
- **Lihtsus** - Lihtsus tähendab "mis on kõige lihtsam asi, mis töötab?"  Eesmärk on vältida raiskamist ja teha ainult hädavajalikke asju, näiteks hoida süsteemi ülesehitus võimalikult lihtne, et seda oleks lihtsam hooldada, toetada ja üle vaadata. 
- **Tagasiside** - Tehtud töö kohta pideva tagasiside andmine aitab meeskonnal mõista, mida on vaja parendada ja vajadusel oma praktika üle vaadata. Tagasiside toetab lihtsat disaini. 
- **Julgus** - Julgus teha asju teisiti, lõpetada asjade tegemine, mis ei tööta. Julgus võtta vastu tagasiside ja selle järgi tegutseda.
- **Austus** - Meeskond peab üksteist austama, et üksteisega suhelda, anda ja vastu võtta tagasisidet ning teha koostööd lihtsate kujunduste ja lahenduste leidmiseks. (*Agile Alliance*)   

### Peamised praktikad, mida XP puhul soovitatakse on:
- **Koodiülevaade** -  koodiülevaatus tuvastab ja parandab vead tõhusalt. Soovitatakse paarisprogrammeerimist, kus kirjaliku koodi kirjutamist ja ülevaatamist viib läbi programmeerijapaar, kes vahetavad oma tööd tihedalt.
- **Testimine** -  Testimiskood aitab eemaldada vigu ja suurendab  kooditöökindlust. XP soovitab testipõhist arendust. 
- **Järkjärguline arendus** – Klientide tagasisidet saadakse pidevalt ning selle abil tehakse parandusi. 
- **Lihtsus** - lihtsus muudab kvaliteetse koodi väljatöötamise ning selle testimise ja silumise lihtsamaks.
- **Disain** -  kvaliteetse tarkvara väljatöötamiseks on oluline kvaliteetne disain.
- **Integratsiooni testimine** - see aitab tuvastada erinevate funktsioonide liideste vigu. (*Geeks of Geeks, 2013*)

## Allikad
[Agile Alliance. (_Extreme Programming (XP)_).](https://www.agilealliance.org/glossary/xp/#q=~(infinite~false~filters~(postType~(~'post~'aa_book~'aa_event_session~'aa_experience_report~'aa_glossary~'aa_research_paper~'aa_video)~tags~(~'xp))~searchTerm~'~sort~false~sortDirection~'asc~page~1)) [2023, märts 3]  
[Altexsoft. (2021). Extreme Programming: Values, Principles, and Practices.](http://www.extremeprogramming.org/ ) [2023, märts 3]  
[Extreme Programming (2013). Extreme Programming: A gentle introduction.](https://www.geeksforgeeks.org/software-engineering-extreme-programming-xp/) [2023, märts 3]  
[Nimble. Humanize Work. What Is Extreme Programming (XP)? & It's Values, Principles, And Practices](https://www.nimblework.com/agile/extreme-programming-xp/#:~:text=Extreme%20programming%20is%20a%20software,to%20evolving%20and%20changing%20requirements) [2023, aprill 4]

## Autorid: Karin ja Merlin