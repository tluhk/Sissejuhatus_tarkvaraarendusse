# Waterfall meetod

## Mis on koskmudel ehk waterfall model?

Koskmudel ehk *waterfall model* on lineaarne, järjestikune lähenemine tarkvaraarenduse elutsüklile. Mudeli põhimõte seisneb selles, et korraga on käsil projekti üks etapp ning kui selle etapi tegevused on tehtud, liigutakse alles järgmise juurde. Oma olemuselt sarnaneb see üle kaljuserva voolava veega, millest mudel ka oma nime on saanud.
 
Esimesena kirjeldas koskmudeli kontseptsiooni dr Winston W. Royce 1970. aastal, kuid tol hetkel ei kasutanud ta terminit waterfall, vaid kasutas sõnastust „dokumentatsiooni allavoolu väärtus“. Tihti viidatakse mudelile kui kõige esimesele tarkvaraarenduse metoodikale.
 
Seda mudelit kasutatakse erinevates projektijuhtimise kontekstides, näiteks tarkvaraarenduses, ehituses või tootmises. Koskmudeli puhul sõltub iga etapp eelneva etapi väljundist ning projekti areng toimub lineaarselt. See meetod sobib hästi projektidele, kus eesmärk ja nõuded on alguspunktis fikseeritud ning need jäävad projekti vältel samaks, või kui projekti arendust piiravad kulud või aeg. Etappide tegevused hästi määratletud, prognoositavad ja väga detailse dokumentatsiooniga.

## Waterfall mudeli etapid tarkvaraarenduses:

1. 	Nõuded ja analüüs (*requirements and analysis*), kus kogutakse kokku arendatava nõuded, mida seejärel analüüsitakse ning dokumenteeritakse. Selles etapis pannakse paika projekti ulatus ja eesmärgid.

2. 	Projekteerimise (*design**) etapis luuakse dokumentatsioon, mis aitab määratleda loodava tarkvara üldise arhitektuuri, kasutajaliidest ja süsteemikomponente.

3. 	Rakendamine (*implementation*). Selles etapis arendatakse lähtekood, kasutades eelmistes etappides määratletud mudeleid, loogikat ja nõuete spetsifikatsioone. Süsteem arendatakse väikestes üksustes, et tagada tarkvara iga komponendi ootuspärane töö.

4. 	Testimise (*testing*) etapis integreeritakse kõik üksused ning algab tarkvara testimine tervikuna, et tagada selle nõuetele vastavus ja vigade puudumine.

5. 	Juurutamine (*deployment*) – kui tarkvara on testitud, juurutatakse see kliendikeskkonda.

6. 	Hooldus (*maintenance*) on koskmudeli viimane etapp, milles lahendatakse juurutamisejärgselt tekkinud probleeme ning täiustatakse ja värskendatakse tarkvara (*patch updates, new versions*).

## Eelised ja puudused

Eelised:

- Waterfall metoodikal on selged sammud: nõuete kogumine, kujundus, rakendamine, testimine, tarnimine ja hooldamine. Iga samm tuleb enne järgmisele liikumist lõpetada, tagades lihvitud projekti. Waterfall metoodikat on lihtne õppida ja ei vaja välja koolitamist. Piisab protsessi visuaalsest selgitamisest, et sellest aru saada.

- Waterfall seab projekti alguses kindla eesmärgi ning hoiab fookust sellel kogu projekti vältel. See aitab meeskonnal detailides mitte ekselda ning sobib hästi projektidele, millel on selged eesmärgid ja tähtajad.

- Waterfall rõhutab puhta teabe edastamist iga sammu juures, mis sobib eriti hästi erinevate meeskondade kaasamisega tarkvaraprojektides. Teabe dokumenteerimine projekti jooksul on igale meeskonnale oluline ning waterfall hõlbustab uute meeskonnaliikmete kiiret kaasamist kättesaadava teabega.

Puudused: 

- Waterfall meetod pühendub projekti alguses lõpptootega seotud eesmärgi või tulemuse saavutamisele ning püüab sellest kinni pidada, vältides kõrvalekaldumist. Meetod hoiab fookuse lõppeesmärgil kogu projekti vältel, muutes selle sobivaks väiksemate projektide jaoks, kus on selged eesmärgid ja tähtajad.

- Waterfall keskendub vähe projekti lõppkasutajale või kliendile. Kui projektil on selged eesmärgid ja klient ei nõua pidevat kaasamist, võib waterfall meetod sobida. Muudel juhtudel sobib mõni teine meetod paremini (nt: *agile* meetod), klientide kaasamiseks ja hiliste muudatuste tegemiseks.

![Waterfallmeetod](https://kruschecompany.com/wp-content/uploads/2021/09/Waterfall-methodology-infographic-showing-software-development-models-linear-life-cycle-phases.jpg)

## Kasutatud allikad:

**[TechTarget](https://www.techtarget.com/searchsoftwarequality/definition/waterfall-model)**

**[GeeksforGeeks](https://www.geeksforgeeks.org/software-engineering-classical-waterfall-model/)**

**[Tutorials Point](https://www.tutorialspoint.com/sdlc/sdlc_waterfall_model.htm)**

**[Lucidchart](https://www.lucidchart.com/blog/pros-and-cons-of-waterfall-methodology)**