# Agiilne tarkvaraarendus

## Ajalugu

Esimesed kirjeldused agiilsest arendusest pärinevad 1980. - 1990. aastatest. Eesti keeles on korrektne termin “välearendus”. Termin “agiilne” (inglise k. agile) võeti esmakordselt kasutusele 2001. aastal, kui 17 tarkvaraarendajat kogunesid, et parendada tarkvaraarenduse meetodeid ning sellega seonduvaid kulusid vähendada. Tulemuseks oli Manifesto for Agile Software Development, mis koosneb 4 väärtusest ja 12 põhimõttest. Need põhimõtted ja väärtused on tänaseni levinud. 

### Paremad tavad (best practice) tarkvaraarenduses on need, kus hinnatakse: 
1. Rohkem inimesi ja omavahelist suhtlemist kui protsesse ja arendusvahendeid. 
2. Rohkem töötavat tarkvara kui kõikehõlmavat dokumentatsiooni. 
3. Rohkem koostööd klientidega kui läbirääkimisi lepingu üle. 
4. Rohkem reageerimist muutuvatele oludele kui algse plaani järgimist. 


### Agiilse tarkvaraarenduse 12 põhimõtet on:
1. Kõige olulisem on tagada kliendi rahulolu, tarnides talle vajalikku tarkvara võimalikult kiiresti ja tihti.
2. Mõistame muutuvaid olusid, isegi kui need ilmnevad arenduse lõppjärgus. Agiilsed meetodid pööravad sellised muutused meie kliendi konkurentsieeliseks.
3. Tarnime tarkvara nii tihti kui võimalik, soovitavalt iga paari nädala kuni paari kuu tagant.
4. Valdkonna spetsialistid ja tarkvaraarendajad peavad töötama igapäevaselt koos kogu projekti vältel.
5. Projekti edukuse aluseks on motiveeritud inimesed. Loo neile meeldiv ja toetav töökeskkond ning nad saavad iseseisvalt tööga hakkama.
6. Kõige tõhusam ja tulemuslikum viis info jagamiseks arendusmeeskonnas on näost näkku vestlus.
7. Edu peamiseks mõõdupuuks on töötav tarkvara.
8. Agiilse tarkvaraarenduse protsessid soodustavad jätkusuutlikku arendust. See tähendab, et projektiga saab samas tempos jätkata määramata aja jooksul.
9. Tehnilist täiuslikkust ja head disaini pideva tähelepanu all hoides tagatakse tarkvaraarenduse kiirus ja paindlikkus.
10. Lihtsus - ebavajaliku töö tegemata jätmise kunst - on väga oluline.
11. Parimad arhitektuurilised lahendused, nõuded ja disain tekivad iseorganiseeruvates meeskondades.
12. Meeskond otsib regulaarselt võimalusi saamaks veelgi tõhusamaks ja muudab end vastavalt vajadusele.

# Välearenduse ja traditsioonilise projektijuhtimise erinevused


## Projektijuhtimise vaimse hoiaku erinevused
|Traditsiooniline projektijuhtimine|Välearendus|
|---|---|
|Projekti teostamist saab standardiseerida|Ükski projekti ei ole kunagi sama|
|Klientide kaasamine on ebatõenäoline|Klientide kaasamine on kriitiline|
|Nõuded peavad olema eelnevalt suures osas määratletud|Ainul arhitektuurilised nõuded peavad eelnevalt täielikult teada olema|
|Kulub aega, et teha midagi, mille pealt saab klient teha tuleviku otsuseid|Tehakse esimesena seda, mis võimaldab kliendil teha tuleviku otsuseid|

## Projektijuhtimise põhimõtete erinevused
|Traditsiooniline projektijuhtimine|Agiilne projektijuhtimine|
|---|---|
|Juhtimisele orienteeritud|Tehnoloogiale orienteeritud|
|Tähtaegadele keskendumine|Tulemustele ja kvaliteedile keskendumine|
|Üksikisikute summa|Meeskond|
|Koostöö koosolekute kaudu|Pidev töö meeskonnas|
|Vastutus protsesside eest|Vastutus ülesannete eest|
|Teabevahetus dokumentide kaudu|Teabevahetus näost näkku|
|Muutusi tõrjuv|Muutusi salliv|
|Keskenduda kaitsemeetmetele|Keskendumine lihtsusele|
|Tee, tee, tee|Tagasiside, tagasiside, tagasiside|

Koostasid Piret ja Peeter 

# Allikad:
**http://www.cs.tlu.ee/~inga/TTP/Agiilsed_meetodid_2019.pdf**  
**https://agilemanifesto.org/iso/et/principles.html**  
**https://akit.cyber.ee/term/2148**  
**https://medium.com/shecancode/an-introduction-to-agile-software-development-914339dcec66**  
**https://web.archive.org/web/20200228201344/http://www.eoq.org/fileadmin/user_upload/Documents/Congress_proceedings/Prague_2007/Proceedings/069_EOQ_FP_-_Fruehauf_Karol_-_E2.pdf**  