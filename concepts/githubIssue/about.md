
# GITHUB ISSUE

Kõik projektid vajavad süsteemi, mis aitaks töökulgu organiseerida ja sellel silma peal hoida. Selleks on palju erinevaid tööriistu, **GitHub Issues** on kõigest üks paljudest turul olemasolevatest. 

Githubi kontekstis on *issue* omadus, mis võimaldab kasutajatel jälgida konkreetse hoidla ülesandeid, vigu ja funktsioonitaotlusi. See on hea võimalus saada projekti olukorrast kiire ülevaade ja oma töövoogu vastavalt sellele planeerida ja prioritiseerida. *Issue*d on ka üks viis, kuidas projekti liikmed saavad suhelda hoidlas oleva projekti teemal ja jälgida selle edenemist. *Issuede* võimalus tuleb kaasa iga loodud repositooriumiga.

*Issue* avab tavaliselt kasutaja ja selle saab määrata ühele või mitmele teisele kasutajale, kes selle probleemi kallal võiks töötada. *Issue* võib sisaldada pealkirja, kirjeldust, silte ja muid metaandmeid, nagu prioriteet või selle parandamise eest vastutav isik. 

Githubis on võimalik kasutada eelloodud malle levinumate *issuede* avamiseks, nt *bug report*'id ja *feature request*'id. Malle saab ka ise luua, vastavalt oma projekti vajadustele.

GitHubi *issue*t saab kasutada erinevatel eesmärkidel, näiteks:

- Tööülesannete jaotamine
- Tähtaegade seadmine
- Vigade jälgimine tarkvaraprojektides
- Funktsiooni/omaduse taotluste ja täiustuste jälgimine
- Töö üle arutamine ja koordineerimine arendajate meeskonna vahel
- Konkreetsele hoidlale või projektile toe taotlemine või pakkumine

*Issue*t saab otsida ja filtreerida erinevate kriteeriumide alusel, nagu väljaande number, pealkiri, autor, silt ja olek. Neid saab ka kommenteerida ja värskendada, et kajastada jälgitava töö oleku muutusi. *Issuede* otsingu kasutamine on soojalt soovitatav, et (nt suuremate projektide korral) vältida *issue*-duplikaate ehk sama või sarnase sisuga *issue*'sid. Teistel sarnastel tööriistadel on automaatne duplikaatide tuvastussüsteem tavaliselt olemas, Github Issues seda võimalust kahjuks ei paku. Küll aga on Githubis võimalus kasutajal endal *issue* duplikaatidest teada anda ja sarnased probleemid kokku grupeerida. Selleks tuleb kasutada kommenteerimisel või vastamisel "duplicate of #*issue* nr", "duplicate pull request" või "duplicate *issue*" märksõnu. 

## *Issuede* kirjutamise head tavad:

- Hoia pealkirjad lühikesed ja konkreetsed
- Sisus kirjelda tausta (*context*), esita probleem või idee, paku välja lahendus või järgmine samm
- Kasuta *labeleid*, aga mitte liiga palju korraga
- Selguse huvides kasuta *markdown* keelt vormistamiseks (listid, rõhuasetused, pildid, lingid jms)
- Kaasa teisi inimesi – *@mentions* ja *assigned to*
- Enne *issue* esitamist veendu, et sama/sarnast probleemi pole juba püstitatud – kasuta otsinguvõimalust!
- Tee vahet *issuel* ja *discussionil* – lahtisemateks aruteludeks on parem variant GitHub Discussions
- Lahendatud *issued* sulge, et segadust vältida

## Näide hästi struktureeritud *issuest*:
![hea tava näide](https://wiredcraft.com/images/posts/how_we_write_our_github_issues_2.png) 

Konkreetne pealkiri, tausta kirjeldus, inimeste kaasamine ja järgmine samm välja pakutud.

## Näide mitte nii hästi kirjutatud *issuest*:
![halb näide](https://wiredcraft.com/images/posts/how_we_write_our_github_issues_1.png)

Liiga pikk pealkiri, liiga üldine sisu.


**Kasutatud allikad:**  

https://rewind.com/blog/best-practices-for-using-github-issues/ 

https://www.7pace.com/blog/github-issues 

https://docs.github.com/en/communities/using-templates-to-encourage-useful-issues-and-pull-requests/configuring-issue-templates-for-your-repository 

https://docs.github.com/en/issues/tracking-your-work-with-issues/marking-issues-or-pull-requests-as-a-duplicate 

https://wiredcraft.com/blog/how-we-write-our-github-issues/



