# Tarkvara väljalaskemärkmed

Tarkvara väljalaskemärkmed on uue tarkvara väljalaskmise või olemasoleva tarkvara versiooniuuendusega kaasaskäiv informatiivne dokument. Selle peamine eesmärk on anda edasi tarkvara kohta käivat infot - anda infot uue toote funktsionaalsuste osas ning kuidas seda paigaldada ja kasutada või kirjeldada lühidalt väljalaske uuendusi. (*airfocus*) Peamine sihtgrupp, kelle jaoks väljalaskemärkmeid kirjutatakse on tarkvara lõppkasutajad, aga neid võib kirjutada ka ettevõttes siseinfo jagamiseks QA inseneridele, arendajatele, müügiosakonnale ja teistele, keda see info puudutab. Näiteks kliendiga suhtlevatel töötajatel on vaja olla muudatustega kursis, et kliente informeerida. (*Amoeboids*) Tasub meeles pidada, et kuigi väljalaskemärkmed pakuvad head võimalust info edastuseks uue toote kohta, siis ei asenda need teisi detailseid tootega kaasaskäivaid dokumente ega kasutusjuhendit (*airfocus*).  

Väljalaskemärkmete vormistamiseks või kirjutamiseks ei ole kindlat reeglistikku, kuid on olemas head tavad, mida jälgida(*airfocus*). Heade väljalaskemärkmete kaudu saab hoida suhtlust kliendi ja laiema turuga (*ProductPlan*). Nende tegemiseks võib olla suuremates ettevõtetes eraldi tiim, aga väiksemates ettevõtetes langeb see kohustus tihtipeale tootejuhi õlgadele (*Amoeboids*).  

## Mida väljalaskemärkmed sisaldama peaks? 
Väljalaskemärkmed võivad erinevate projektide raames oma mahu ja ülesehituse poolest üksteistest erineda. Uue toote väljalaskmisega käivad kaasas palju mahukamad märkmed, kui näiteks veaparanduste versiooni väljalaskemärkmetega. Väljalaskemärkmed võiksid sisaldada variatsiooni järgmistest teemadest (üldistav juhis ehk see list ei ole ammendav):
- **Sissejuhatus** - Dokumendi nimi, toote nimi, väljalaske number ja kuupäev;
- **Ülevaade**  - Kokkuvõttev lühiülevaade tootest, funktsionaalsuste täiendustest ja veaparandustest. (*ProductPlan*).
- **Tarkvara allalaadimise või värskendamise juhend**.
- **Uued funktsionaalsused** lahti selgitatuna.
- **Tarkvara täiendused** ehk milliseid funktsionaalsusi uuendati.
- **Veaparandused**, mis sisaldab ka vea prioriteetsust ja raskusastet.
- **Lahendused** – Nimekiri asjadest, mis parandati ja arendati seoses kasutajapoolse tagasisidega.
- **Mõju muudele aspektidele** – Siia alla käivad muudatuste vajadused konfiguratsioonides, riistvaras või muus osas.
- **Järgmise plaanitava väljalaske kuupäev**. (*Amoeboids*)

## Väljalaskemärkmete koostamise parimad praktikad 
### *ehk kuidas kirjutada loetavaid ja kaasahaaravaid väljalaskemärkmeid*
- **Leia hea tasakaal lühikese ja tabava  ning piisavalt informatiivse vahel.** Ainult suured värskendused ja uued tarkvaratooted vajavad mahukaid detailseid väljalaskemärkmeid. Keegi ei soovi lugeda lehekülgede kaupa kuiva teksti, samas peavad märkmed edasi andma uuenduse sisu, mitte ainult teatama fakti, et uuendus on tehtud (*ProductPlan*).
- **Kasuta selget ja arusaadavat kirjaviisi** – väljalaskemärkmeid kirjutades pea silmas oma publikut. Tavakasutaja ei soovi lugeda keerulist tehnilist keelt, mis on väga erialaspetsiifiline. Kuna tegemist ei ole ametlikult raamistatud dokumendiga ehk väljalaskemärkmetel ei ole kindlaid nõudeid, võib seda kohelda, kui võimalust oma publikuga suhelda ja usaldust luua. 
- **Edasta infot mitmekülgselt** – lisa materjalide sekka ka manuaale, videoid ja linke muudele ressurssidele, nende jaoks, kellel on suurem uudishimu sinu projekti vastu. (*Bit.ai*) Lisaks võib kasutada visuaale info edastamiseks – graafikud, kuvatõmmised jms.
- **Vormindamine on tähtis** – kasuta pealkirjasid ja paksemat kirja olulisemate asjade rõhutamiseks. See aitab loetavusele kaasa. (*airfocus*) 

### Näiteid väljalaskemärkmetest:
[Amazon Business](https://business.amazon.com/en/discover-more/release-notes) (*appcues*)  
[Helpscout](https://www.helpscout.com/blog/march-2022-release-notes/)  
[UIpath](https://docs.uipath.com/release-notes/other/latest) (*airfocus*) 


## Kasutatud allikad
[airfocus. (_What are Release Notes?_).](https://airfocus.com/glossary/what-are-release-notes/)  
[Bit.ai. (_Release Notes: What are they & How to Write them?_).](https://blog.bit.ai/writing-release-notes/)  
[ProductPlan. (_Release Notes_).](https://www.productplan.com/glossary/release-notes/#:~:text=A%20release%20note%20refers%20to,included%20in%20a%20product%20update.)  
[Amoeboids. (_What are Release Notes and Importance of Software product Release Notes_).](https://amoeboids.com/blog/importance-of-release-notes/)  
[appcues. (_How to write release notes (+5 great examples)_).](https://www.appcues.com/blog/release-notes-examples) 