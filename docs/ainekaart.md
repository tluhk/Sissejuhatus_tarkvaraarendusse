# Sissejuhatus tarkvaraarendusse

| Õppeaine kood: | HKI5086.HK |
|---|---|
|Õppeaine nimetus eesti k: | Sissejuhatus tarkvaraarendusse |
| Õppeaine nimetus inglise k: | Introduction to Software Engineering |
| Õppeaine maht EAP: | 6.0 |
| Kontrollivorm: | eksam |

## Õppeaine eesmärgid

Luua eeldused teadmiste kujunemiseks tarkvaraarenduse protsessist ja arendusmeetoditest; anda üliõpilastele baasteadmised heade tavade järgimiseks tarkvaraarenduses ning tutvustada erinevaid töövõtteid ja vahendeid.

## Õppeaine sisu lühikirjeldus

- Tarkvara
- Infosüsteemi mõiste, liigid.
- Info ja selle kvaliteet.
- Infosüsteemi elutsükkel, arendusprotsess.
- Rollid tarkvaraarenduses.
- Professionaalse arenduse head tavad.
- Koodi kvaliteedi tagamine, koodi silumine, testimine, vea põhjuste tuvastamine.
- Lähtekoodi ja versioonide haldamine. 
- Arendusmeetodite võrdlus ja agiilsete meetodite lühiülevaade.

## Õppeaine õpiväljundid

Õppeaine edukal läbimisel üliõpilane:
- selgitab tarkvara olemust, erinevaid tarkvaratüüpe ja arhitektuuri ning tarkvara arendusprotsesside ja metoodikate (sh SDLC ja agiilsed meetodid) põhimõtteid ja eeliseid;  
- kirjeldab tarkvara litsentsimise tüüpe, nende rakendusvõimalusi ja mõju tarkvaraprojektidele;  
- kasutab versioonihalduse tööriistu, nagu Git ja GitHub, meeskonnatööks, arvestades tarkvaraarenduse häid tavasid;  
- rakendab koodi kvaliteedi ja jätkusuutlikkuse tagamiseks häid arendustavasid, sealhulgas dokumenteerimist ja koodi ülevaatust;  
- planeerib ja juhib oma töövoogu efektiivselt, rakendades ajahalduse põhimõtteid.  

## Hindamine

- Eksam
  - 50% punktidest kodused tööd
  - 50% punktidest kohapeal tehtav avatud ja valikvastustega test