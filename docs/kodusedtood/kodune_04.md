# 4. kodutöö
## Tingimused
- kodutöö peab olema esitatud läbi pull requesti
- kodutööl peab olema "code-reviewer", kes selle kõigepealt üle vaatab. NB! Hoolitsege, et teil oleks kellegi töö, mida üle vaadata. Code Review on osa õppetöö sisust.
- "code-reviewer" on see, kes alles suunab/"assignib" töö mulle kinnitamiseks.
- "code-reviewerina" ei pea te üldse ainult vigu otsima, võib ka häid asju esile tõsta.

## Sisu
### Grupitöö (võib ka üksi)
- Seminaris lõite te toote. Nüüd peate te kodutööna selle paremini ära kirjeldama – mis see on, mis ta nimi on, mida ta teeb, kellel mõeldud ja mis probleemi ta lahendab. Te võite seda teha kogu grupiga koos, väiksemate gruppidena või ka üksi.
### Individuaalne töö.
- Looge oma tootele 2 persoonat, ehk tüüpi, kes seda toodet mingil kujul kas tarbivad või otsustavad ostu üle. Üks peamine ja üks sekundaarne persoona, kes ei tarvitse olla nii oluline, kuid kes võib aidata mingites otsustuskohtades peamist persoonat või kellele samuti peab mõtlema. Kirjeldage protsessi, kuidas te oma tööd teete. Pidage silmas miks te persoonat loote – vaadake üle oma eelmised kodutööd ja eelmise seminari materjalid.
- Looge persoonast lähtuvad kasutajalood tootele: "Kasutajana (kes?) soovin ma (mida teha?), et (mis eesmärgil?)." 3-4tk.
- Looge kas stsenaariumid või storyboardid, kuidas kasutajad loodava süsteemi või tootega suhtlevad või seda kasutavad.

Pidage tööd tehes meeles, miks te seda teete – et kogu tiim mõistaks üheselt, kellele ja miks see toode luuakse, kas sihtgupp saab ja tahab seda kasutama hakata ja kuidas ta seda kasutab. See võimaldab edasised sammud – nii disaini kui arenduse.

Arvestage, et kodutöö maht on ca 11h, seega tegemist peaks jaguma.

Teil tuleb järgmistel aastatel see teema juba süvitsi, seega ärge väga muretsege, kui teil hetkel see asi segasemat laadi välja kukub.

## Kodutöö esitamise juhised
https://github.com/tluhk/Abimaterjalid/blob/master/docs/koduse_too_esitamine.md