# Kanban
## Mis on Kanban?
Kanban on visuaalne meetod töövoo haldamiseks üksikisiku, meeskonna ja isegi organisatsiooni tasandil. Sõna *kanban*, hääldatuna "kahn-bahn", tuleb jaapani keelest ja tähendab visuaalset signaali või kaarti. Esmakordselt töötas Kanban süsteemi välja Toyota insener Taiichi Ohno 1940. aastatel.

Kanban süsteem on infosüsteem, mis ühendab kõik töö protsessid. Selline visuaalne juhtimise süsteem toob probleemid nähtavale ning annab kiiret infot valdkondades, mida peetakse oluliseks, et töö seisma ei jääks. Kuigi Kanban on saanud alguse säästlikust tootmisest, on IT, teenuste osutamine, projektijuhtimine ja operatsioonide meeskonnad erinevates tööstusharudes selle süsteemi laialdaselt kasutusele võtnud.

Kanbanid võivad olla füüsilised sildid või elektroonilised eKanbanid. "To Do", "Doing" ja "Done" radadega Kanbani tahvel on suurepärane viis töö visualiseerimiseks. 

![Meie kodutööde kanban](https://github.com/tluhk/RIF22_kodutood/blob/Atter_Annus/Atter_Annus/SJTA/Homework_1/KANBAN%20board.png?raw=true)

## Kuidas Kanban töötab?
Tootmises alustab Kanban kliendi tellimusest ja järgib tootmist allavoolu. Lihtsamalt öeldes on kanban kaart koos laonumbriga, mis on osa külge kinnitatud. Kuna kaardid eemaldatakse vahetult enne edasiliikumist, nimetatakse kanbani ka tõmbesüsteemiks.

### Kanbani reeglid:
1. Kanban kaart määrab täpsed kogused hilisemateks protsessideks.
2. Ülesvoolu protsessid võivad saata üksusi allavoolu ainult kanbani määratud täpses koguses ja järjestuses.
3. Ilma kanbanita ei toodeta ega tarnita ühtegi kogust.
4. Iga kaubaga peab alati kaasas olema kanban.
5. Defekte ja valesid summasid ei saadeta kunagi järgmisse protsessi. Nii tagatakse 100% kvaliteet.
6. Kanbanide arvu tuleks hoolikalt jälgida, et paljastada probleemid ja parendusvõimalused.

### Miks Kanban töötab?
Tänapäeva tööjõud on relvastatud nutitelefonide ja tahvelarvutitega, kuid palju teavet jõuab meieni siiski sõnadena ekraanile. Tekst on kõikjal. Meilide, Slack-sõnumite, ametlike ja mitteametlike koosolekute vahel on raske jälgida, mida ja millal on vaja teha.
Kuigi tekstiline teave sobib teatud stsenaariumitega, ei ole see kõigile sobiv suhtlusvahend, kuna selle tõhusus on madalam, kui võib arvata. Miks? Teaduslikel põhjustel on pilt väärt tuhat sõna. Põhjus peitub ajus - aju töötleb visuaalset teavet 60 000 korda kiiremini kui teksti. Nelikümmend protsenti kõigist ajuga ühendatud närvikiududest on seotud võrkkestaga. Visuaalne teave hõlmab 90 protsenti meie ajju jõudvatest andmetest, mis viitab sellele, et meie neuroloogilised rajad võivad isegi eelistada pilte tekstile.

## Milleks Kanban?
Kanban süsteem on abiks ettevõtte süsteemi välja arendamiseks, töös hoidmiseks ja edasi arendamiseks. 

Kanban võtab teavet, mida tavaliselt edastatakse sõnadega, ja muudab selle ajukommiks. Muutes kõik ülesanded laual olevateks kaartideks, aitab Kanban selgitada, mis on oluline, aidates keskenduda kõige olulisematele. See pakub jagatud ruumi, kus kõik tööga seotud inimesed saavad minna, et leida kõige värskemat teavet. Seeläbi saavad meeskonnad kulutada rohkem aega töö lõpetamisele, mitte tööst rääkimisele.

- Aitab seada prioriteete ning muudab kontrolli tööprotsessi üle lihtsamaks.
- Standardib näpunäiteid ja täiustab protsesse, mis aitab vähendada jäätmeid ja maksimeerida väärtust. 
- Võimaldab näha töö protsessi kulgu meeskonnas ja seeläbi teavitada olekut ning anda ja saada töö konteksti.  
- Liigutades kaarte vasakult paremale protsessi määratletud etappide kaudu ja edastades kaartidel töö üksikasju, saab visualiseerida peaaegu kõiki protsesse oma organisatsiooni mis tahes tasemel.
- Tootmises: 
  - Ületootmise elimineerine
  - Protsessis olevate varude vähendamine
  - Protsessis esinevate varjatud kadude paljastamime
  - hankeprotsessi lihtsustamine
  - Kõikide protsesside lõimimine ja seostamine kliendiga
  - Toodete- ja pooltoodete ühendamine infovooga
  - Lihtsate ja visuaalsete juhiste andmine tootmiseks ja uuestitäitmiseks

### Millal Kanbani kasutada?
- Kui on palju sissetulevaid taotlusi, mis erinevad prioriteedi ja suuruse poolest.
- Kui soovitakse visualiseerida ja täiustada töövooge
- Et vähendada raiskamist ja ebaefektiivsust
- Et suurendada meeskonna keskendumist, piirates pooleliolevat tööd
- Kui on vähe tootmis- või laopinda
- Kui esineb tarneauke, mis on tingitud hilinenud tellimustest
- Kui soovitakse käibevahendeid vabastada, läbivusaega lühendada või materjalide käibekiirust suurendada

## Allikad
[Atlassian](https://www.atlassian.com/agile/kanban/kanban-vs-scrum#:~:text=Kanban%20helps%20visualize%20your%20work,you%20go%20with%20the%20flow.)<br>
[Leanway](https://leanway.ee/kanban)<br>
[Planview](https://www.planview.com/resources/guide/introduction-to-kanban/)<br>
[TechTarget](https://www.techtarget.com/whatis/definition/kanban#:~:text=Kanban%20is%20a%20visual%20system,%E2%80%9Ccard%20you%20can%20see.%E2%80%9D)<br>
[TJO](https://www.tjo.ee/kasulik/mis-on-kanban-susteem/)<br>
[Wrike](https://www.wrike.com/kanban-guide/)<br>

## Sisu loojad
Kersti & Atter